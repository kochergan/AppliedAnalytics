--- 
title: "Прикладна аналітика для активістів природоохоронного руху"
author: "Василенко Євген"
date: "`r Sys.Date()`"
site: bookdown::bookdown_site
output: bookdown::gitbook
documentclass: book
bibliography: [/home/geka/Documents/TeX/biblio/Tellico_2015_12_19.bib]
biblio-style: apalike
link-citations: yes
description: "This is a practical example of using the R programming language to environmental protection activism. All examples based on practical cases of Public Association «Ecological Council of Kryvorizhzhya» (Ukraine)"
cover-image: images/calendar_Formaldehid-over_krat.png
---

# Вступ{-}

```{r fig.align='center', echo=FALSE, include=identical(knitr:::pandoc_to(), 'html')}
knitr::include_graphics('images/calendar_Formaldehid-over_krat.png', dpi = NA)
```

Ця книга є наочним посібником для активістів природоохоронного руху. Тут містяться складні, проте дуже важливі на сьгоднішній момент практичні поради: яким чином довести до основної маси населення проблеми надзвичайного забруднення українського довкілля. Як показати людям те, що нічого в природі не виникає «просто так». Як показати людям вплив десятків невидимих неозброєним оком загроз на їхнє здоров'я. Як змусити людей замислитись --- у якому середовищі вони живуть і чи не доклали вони рук до його руйнації.

Основна проблема діяльності будь-якого природоохоронного руху --- це відсутність підтримки від широкого загалу населення. Пересічні громадяни, не володіючи статистичною інформацією, не можуть осягнути всього переліку екологічних проблем. А відсутність будь-якого узагальнення та зрозумілого інформування призводить до того, що пересічні мешканці навіть не уявляють тієї низки екологічних негараздів із якими вони щодня стикаються. Найбільш відомий приклад --- забруднення атмосферного повітря. Як виявилось під час нашої роботи в Кривому Розі --- дуже мало хто з мешканців міста оперує конкретними показниками забруднення атмосферного повітря.

Одним зі шляхів вирішення цієї проблеми є наочне доведення до людей складних статистичних даних. Саме цей шлях було обрано активістами [Громадської спілки «Екологічна рада Криворіжжя»](http://ecorada.org/). Ми не розповідаємо громадянам «...як все погано!», а завжди підтверджуємо свої слова детальним аналізом ситуації. При цьому ми не вивалюємо на голови громадян величезні звіти або таблиці. Ні! Ми все наводимо у вигляді зрозумілої інформаційної графіки. Висновки кожен громадянин повинен зробити сам! І, власне, про те, як переробити складні статистичні дані в зрозумілу високоякісну графіку йде мова у цій книзі.

Ця книга стане у нагоді всім, хто хоче поєднати охорону довкілля із використанням найсучасніших інформаційних технологій. Все програмне забезпечення, про яке йдеться мова у цій книзі, це --- програмне забезпечення із відкритим кодом. Це --- вільне програмне забезпечення! Будь-хто може використовувати описані програми, пристосовуючи їх під власні конкретні потреби!

Також, сподіваюсь, ця книга стане добрим посібником всім тим, хто хоче опанувати мову програмування **R** для вирішення конкретних прикладних задач. Адже значне наповнення книги готовим програмним кодом дозволяє використовувати її як приклад при навчанні.